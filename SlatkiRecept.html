<html>
<head>
</head>
<body>
<link href="ŠećerNaKraju.css" rel="stylesheet" media="all" type="text/css">
<h1>čokoladne kuglice</h1>
<table >
<tr>
<td>
<ul>
<li>200 g oraha</li>
<li>200 g šećera</li>
<li>200 g čokolade za kuhanje</li>
<li>2 jaja</li>
<li>50 g maslaca</li>
<li>2 vanilin šećera</li>
</ul>
</td>
<td>
<img src="čokoladne-kuglice.jpeg" width="200px">
</td>
</tr>
<tr>
<td colspan=2 class="keks">
Prije svega razdvojiti bjelanjke i žumanjke. 
Bjelanjke kratko ulupati pjenjačom, tek toliko da se stvori lagana pjenica. 
Žumanjke staviti kuhati u vodu u koju treba dodati 1 vanilin šećer. 
Kuhati ih 5-6 minuta dok ne postanu tvrdi. Tada ih izvaditi iz vode, odstraniti 
eventualne opne koje su ostane od bjelanjka pa ih zgnječiti vilicom. 
Maslac sobne temperature miksati sa 1 vanilin šećerom dok ne postane pjenast. 
Možete ovo raditi i kuhačom. Dodati maslacu zdrobljene kuhane žumanjce i dobro 
sve sjediniti. Na ovaj način dobili ste žutu kremu koja će ići u sredinu svake 
čokoladne kuglice. Kremu pospremiti na 10 minuta u zamrzivač. Tako ćete lakše 
napraviti male kuglice. Kada se krema malo skrutnula, brzo rukama raditi male 
kuglice, ne veće od zrna graška i slagati ih na pladanj. Kada ste ih sve 
napravili pospremiti ih opet u zamrzivač.
Na tihoj vatrici otopiti čokoladu. Dok je još vruće dodati šećer i 
mljevene orahe pa dobro sve izmiješati. Sada je vrijeme da se dodaju izrađeni bjelanjci.
Kada se bjelanjci stave u smjesu, vratiti na vatricu pa dobro sve izmiješati. 
Tako ćete postići da se i bjelanjci termički obrade! Nakon toga, masu pospremiti na 
hladno da se malo prohladi kako biste lakše radili kuglice.
Od smeđe mase uzimati po 1 žličicu, rasporediti je u ruci u oblik malog diska,
 u sredinu staviti žutu kuglicu pa ju dobro zatvoriti sa svih strana. Kuglicu odmah uvaljati u kristal šećer.
Sve napravljene kuglice od čokolade odložiti nepokrivene na hladno 
i suho mjesto da se prosuše par sati. Nakon toga možete ih pospremiti u 
posude sa poklopcem i čuvati tako do posluživanja.
</td>
</tr>
</table>
</body>
</html>